# База данни

Проект 2 за курса по ООП на специалност Компютърни науки през летен семестър 2021-2022 учебна година.

## Съдържание

> 1. [Цел и задачи за разработка](#цел-и-задачи-за-разработка)
> 2. [Разработени функционалности](#разработени-функционалности)
> 3. [Преглед на предметната област](#преглед-на-предметната-област)
> 4. [Проектиране](#проектиране)
> 5. [Важни елементи на реализацията](#важни-елементи-на-реализацията)
> 6. [Тестване](#тестване)
> 7. [Бъдещи подобрения](#бъдещи-подобрения)

## Цел и задачи за разработка

Основната цел на проекта е да се създаде удобен команден интерфейс за работа с база от данни.

## Разработени функционалности

1. Отваряне на файлове през конзолен интерфейс
2. Стандартни операции за запазване на файлове.
3. Извеждане на възможните интерфейсни команди за потребителя.
4. Принтиране на съдържание на таблици.
5. Преименуване и добавяне на таблици.
6. Редактиране, добавяне и изтриване на редове/колони.
7. Функционалност за търсене на редове, съдържащи стойност в конкретна колона.
8. Броене на елементи отговарящи на критерии.
9. Намиране на сума/произведение/минимум/максимум на редове, отговарящи на критерии.

## Преглед на предметната област

**База данни** представлява множество от таблици, като всяка таблица съдържа типизирани колони. Поддържаните типове данни в момента са целочислен тип, число с плаваща запетая и низов тип.

## Проектиране

Кодът е изграден съгласно **принципите на обектно-ориентираното програмиране**, изучавани в курса.

Атомарни класове в проекта са:

1. `Vector` - шаблонен клас, реализиращ динамичен масив от произволен тип.
2. `String` - стандартен String клас, реализиращ динамичен масив от символи
3. `Optional` - шаблонен клас, обвиващ даден тип, като му позволява да бъде без стойност.
4. `Command` - този клас реализира команда, която съдържа име, описание и действие с което е обвързана.

**`CLI`**

Този клас обвива класът `Command`, което позволява лесното търсене на команди и тяхната екзекуция.

**`Table`**

Този клас задава основната функционалност и структура на проекта. Той се занимава със пазенето на таблиците от базата в паметта и тяхното четене/писане от/във файлове.

**`Database`**

Този клас обвива класът `Table` като най-вече играе роля, на мениджър на таблици. Той просто отговаря за търсенето на конкретна таблица и извикването на нейната функционалност.

**`Validator`**

Този клас се занимава с валидирането на данните, въведени от потребителя или прочетени от файл.

**`Pager`**

Този клас реализира извеждането на голям текст на страници. Той приема масив от текст и ги разбива на страници, всяка от която има предварително зададен на брой редове. Този текст след това може да се разглежда страница по страница.

## Важни елементи на реализацията

Този проект много разчита на манипулация на низове. Класът `String` и голяма част от методите му за изключително важни за работата на проекта. Също така от изключителна важност са масивите с динамичен размер, т.е. класът `Vector`.

Следните методи от `String` и `Vector` се използват често в проекта:

1. `Vector<String> String::split(char splitSymbol)` - този метод приема като параметър символ и разделя низа на поднизове, като използва параметъра символ като разделител
2. `Vector<T>::find(const T& value)` - този метод търси стойност в масива. Използва се много често в проекта за търсене на таблица по име.
3. `String String::join(const Vector<String> &strings, char link)` - този метод приема масив от низове и ги слива с вторият подаден параметър по между им.

## Тестване

За основната функционалност са написани тестове, върху големи парчета данни. Останалата функционалност е тествана ръчно.

## Бъдещи подобрения

Възможни подобрения са следните:

1. Работа с двойчни файлове - в момента всичко се записва като низ в текстов файл, което е бавно. Преминаването в работа с двойчни файлове ще ускори бързодействието на програмата.
2. По малко използване на низове - в момента всичко в паметта се пази като низ, което е бавно и неикономично.
